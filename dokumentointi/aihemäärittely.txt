Aihemäärittely

Aihe:
Yksinkertainen point-and-click adventurepeli (Ensimmäisen persoonan kuvakulmasta Myst-pelien tyyliin)

Tarkoituksena luoda lyhyt peli (tai runko sellaiselle), jossa mahdollista liikkua ruuduittain ja tutkia ympäristöä.

Tavoitteena:
- Mahdollisuus katsella ympärilleen (ruudussa voi kääntyä ja nähdä eri näkymiä (kuvia))
- Luoda jonkinnäköistä interaktiivista tapahtumista pelaajan ja pelimaailman välillä (esineiden tai jonkin objektin käyttäminen)
- Klikattavia objekteja näytöllä
- Mahdollisuus tallentaa ja ladata pelitilanne



Rakennekuvaus

Olennaisesti ohjelma rakentuu Sijainneista sekä tämänhetkisistä tiedoista Tiedot-luokassa. Tiedot-olion tietoja käsitellään Toiminnot-luokan kautta. Sijainnit määrittävät jokaisen yksittäisen "alueen" (eli yhden pisteen, josta pystyy katselemaan neljään suuntaan) kuvat sekä mahdollisuudet erilaisiin toimintoihin kyseisessä sijainnissa. Sijainnit tarkistavat Tallennus-tiedoston avulla pelimaailmassa jo tapahtuneet muutokset (esimerkiksi eräässä huoneessa olevan napin painaminen voisi tallentua Tallennukseen, ja tämä voisi mahdollistaa oven avaamisen jossakin toisessa huoneessa).

Sijainnit rakentuvat pitkälti Ruutu- sekä Nakyma-luokkien, jotka huolehtivat eri suuntien toiminnoista, varaan. Näkymiin liittyy myös Klikattava-olioita, jotka esittävät ruudulla mahdollisesti olevia klikattavia asioita. Tieto klikkauksesta siirtyy senhetkiselle Sijainnille, joka toteuttaa jonkin toiminnon (esittää tekstin yläpalkkiin, lisätä tavaran pelaajan reppuun, asettaa tallennukseen arvon yms.).

Vastaavasti tavaroiden käyttäminen ilmoittaa Sijainnille, mikä tavara käytetään ja Sijainti toimii sen mukaisesti.
